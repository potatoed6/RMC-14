<Document>
  # Загальні стандарти рольової гри


  ## Пам’ять персонажа
  - Ваш персонаж може пам’ятати події з попередніх місій і згадувати їх у розмовах. Однак згадувати власну смерть чи смерть іншого персонажа, який присутній у раунді - заборонено.
  - Детальні правила для морпіхів читайте в [textlink="стандартах рольової гри морпіхів." link="RMCMarineRoleplayStandards"]

  ## Поводьтесь як реальний персонаж цього світу
  - Заборонено використовувати інтернет-сленг (типу лол, кек), смайлики, або згадувати позагрові речі на кшталт адміністраторів, раундів тощо.
  - Заборонено згадувати меми, навіть у видозміненому вигляді, незалежно від фракції (навіть ксеноморфи).
  - Заборонено використовувати чат дій або LOOC, щоби обходити фільтри мовлення або німу.
  - Ви не зобов’язані мати повну біографію, але очікується, що ви відіграватимете свою роль хоч із базовим підходом.
  - Деякі дії не мають затримок для зручності гри (наприклад, перезарядка). Не зловживайте цим, щоби створювати шум, спамити діями або поводитись неадекватно.
  - Імена персонажів мають відповідати [textlink="допустимим нормам." link="RMCCharacterNames"]

  ## Самогубства
  - У вас повинна бути вагома рольова причина, щоб покінчити життя самогубством.
  - Якщо ви розпочали самогубство, а потім скасували, це все одно розглядається як спроба самогубства й потребує обґрунтування.
  - Самогубство в кінці раунду без причини вважається мудацтвом і карається відповідно.

  [bold]Не впевнені - використовуйте AHelp (F1), щоб запитати.[/bold]

  [bold]Приклади допустимого самогубства:[/bold]
  - Самогубство вижившого в ситуації останнього бою, коли очевидно, що ви будете роздавлені ксеноморфами, і не маєте шансів на перемогу.
  - Самогубство, щоб уникнути полону ворожими силами.
  - Самогубство під час евакуації після викрадення шатлу, якщо ви не встигли на евакуацію.

  [bold]Недопустимі приклади:[/bold]
  - Самогубство в кінці раунду без РП-причини (навіть "героїчна смерть" після перемоги - не причина).
  - Самогубство під час брифінгу.
  - Самогубство, щоб насолити іншому гравцеві або стало нудно.
  - Самогубство після отримання поганого наказу.
  - Самогубство на початку раунду, тому що ви не отримали ту роль, яку хотіли.
  - Самогубство біля меморіалу пам’яті про полеглих.
  - Здійснювати самогубство, тому що ти поранений.

  ## Метагейм/Паверґейм

  Деякі речі в грі не можна охопити механікою, тому діють правила задля збереження РП і балансу.

  - Заборонено повністю оточувати важливу структуру (наприклад, телекомунікаційну вежу або ЗКЖ) армованими стінами, щоб ксеноморфи не могли атакувати її без [bold]Т3 юнітів[/bold]. Зазвичай це актуально лише на початку гри.\nМожна закривати зону частково армованими стінами, залишаючи прохід з барикад.\nЦя заборона втрачає силу, щойно на карті з’являється хоча б один T3-ксеноморф.
  - Ксеноморфам також заборонено повністю закривати важливі об’єкти для морпіхів (наприклад, телекомунікаційні вежі або ЗКЖ) смоляними стінами, але можуть зробити з них доступну кімнату за допомогою смоляних дверей. Ви маєте залишити принаймні одну клітинку вільного простору навколо структури. Принцип: ви будуєте базу, а не консервуєте об’єкт винятково задля переваги.
  - Заборонено навмисно використовувати баги гри. Якщо не впевнені чи це баг - спитайте через AHelp.
  - Ксеноморфам заборонено навмисно будувати поверх тіл гравців, які підлягають реанімації, з [bold]наміром[/bold] приховати їх.

  [bold]Часті запитання.[/bold]

  - Дозволяється використовувати сторонні програми для обчислення координат.

</Document>
